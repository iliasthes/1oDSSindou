# Έξυπνο αστικό σύστημα κυκλοφορίας.
**Το πρόβλημα πίσω από την πρόταση μας.**

Ένα σημαντικό ζήτημα για τα σύγχρονα αστικά κέντρα είναι αυτός της σωστής διαχείρισης του κυκλοφοριακού φόρτου, ο οποίος απαιτεί δυναμική προσέγγιση. 
Είναι συνηθισμένο φαινόμενο για παράδειγμα σε μία διασταύρωση να δημιουργείται ουρά αυτοκινήτων μπροστά σε ένα φανάρι, όταν η κατέθυνση προς την οποία το φανάρι 
είναι πράσινο έχει μηδενικό φόρτο προκαλώντας άσκοπη καθυστέρηση στην κυκλοφορία των οχημάτων. Επίσης ένα άλλο σημαντικό πρόβλημα είναι η διαχείριση 
των ΜΜΜ, όπου η ανελαστικότητα στη συχνότητα και την διαδρομή των δρομολογίων δημιουργεί άσκοπες καθυστερήσεις στην εξυπηρέτηση των επιβατών. Έτσι ένα λεψφορείο μπορεί να 
πραγματοποιεί χωρίς λόγο μέρος της διαδρομής, ενώ δεν υπάρχουν άνθρωποι προς επιβίβαση καθυστερώντας τους υπόλοιπους επιβάτες και καταναλώνοντας περισσότερα καύσιμα.

## Η πρόταση μας.

Το project μας θα εστιάσει στη δυναμική διαχείριση του κυκλοφοριακού φόρτου με ένα έξυπνο κυκλοφοριακό σύστημα μέσα από την αυτοπροσαρμογή των χρόνων στους σηματοδότες της κυκλοφορίας, καθώς και σε υποδομές που θα βελτιστοποιούν τις διαδρομές των μέσων μαζικής μεταφοράς, σύμφωνα με τις ανάγκες. Έτσι το σύστημα μας θα μειώνει τον χρόνο, στον οποίο παραμένει πράσινο ένα φανάρι, όταν η κίνηση των αυτοκινήτων είναι περιορισμένη σε αυτή την κατεύθυνση. Επίσης ένα δρομολόγιο λεωφορείου μεταβάλλεται, αφαιρώντας ενδιάμεσες στάσεις που αυξάνουν το μήκος του δρομολογίου όταν δεν υπάρχει η σχετική ανάγκη. Πριν προχωρήσουμε στην κατασκευή και τον προγραμματισμό των αυτοματισμών η ομάδα συζήτησε τους κανόνες που θα θέλαμε να υλοποιεί κάθε αυτοματισμός. Παρουσιάζοντας λοιπόν την πρόταση μας θα αναφερθούν και αυτοί οι κανόνες.

## Έξυπνο Φανάρι:

Τα έξυπνα φανάρια είναι πλέον μια πραγματικότητα σε πολλές μεγαλουπόλεις, διευκολύνοντας την ροή της κίνησης, ώστε να αποφεύγονται τα άσκοπα μποτιλιαρίσματα. Τα πιο εξελιγμένα από αυτά ανήκουν σε έννοια ενιαίο σύστημα ρύθμισης της κυκλοφορίας, που υποστηρίζεται από πλήθος αισθητήρων με τη βοήθεια των οποίων εκτιμάται ο κυκλοφοριακός φόρτος κάθε δρόμου, και μέσα από συστήματα τεχνητής νοημοσύνης καθορίζεται η καλύτερη δυνατή εναλλαγή των φαναριών, ώστε να αποφεύγονται όσο είναι εφικτό τα μποτιλιαρίσματα. Για το έξυπνο φανάρι  της κατασκευής μας, υποθέσαμε ότι είχαμε μία διασταύρωση δρόμων μονής κατεύθυνσης και έτσι είχαν να ρυθμιστούν δύο κατευθύνσεις κίνησης, ενώ θεωρήθηκε ότι δεν υπάρχουν πεζοί σε εκείνους τους δρόμους. Έτσι οι κανόνες που τέθηκαν από την ομάδα είναι απλοί:

1. Όταν δεν εντοπίζονται αυτοκίνητα σε καμία πλευρά ή εντοπίζονται και στις δύο πλευρές, τότε το φανάρι λειτουργεί με τον συνηθισμένο τρόπο της εκ περιτροπής κίνησης (στην ουσία με χρονοδιακόπτες).
2. Όταν εντοπίζονται αυτοκίνητα μόνο σε έναν από τους δρόμους τότε, δίνεται προτεραιότητα σε εκείνον τον δρόμο και το φανάρι μπορεί να παραμείνει πράσινο για όσο χρονικό διάστημα υπάρχει η ανάγκη μόνο σε έναν από τους δρόμους.

Φυσικά οι εναλλαγές μεταξύ των διαφορετικών τρόπων ρύθμισης των φαναριών, γινόταν με τις κατάλληλες αναμονές, για την αποφυγή ατυχημάτων.

## Βελτιστοποίηση διαδρομής αυτόνομου οχήματος-λεωφορείου

## Λειτουργία οχήματος:

Τα τελευταία χρόνια, τα νέα μοντέλα αυτοκινήτων ενσωματώνουν όλο και περισσότερο τεχνολογίες τεχνητής νοημοσύνης, προσφέροντας όχι μόνο υπηρεσίες υποστήριξης για την ασφαλή οδήγηση του αυτοκινήτου από τον οδηγό (εντοπισμός και προειδοποίηση αλλαγής λωρίδας, αυτόματη μείωση ταχύτητας όταν εντοπίζεται κίνδυνος για πρόσκρουση με προπορευόμενο όχημα κλπ), αλλά φτάνοντας μέχρι το σημείο της πλήρους αυτόνομης οδήγησης του αυτοκινήτου. Δηλαδή αυτοκίνητα που κινούνται με “αυτόματο” πιλότο. Η λειτουργία των συστημάτων αυτών, βασίζεται τόσο σε αισθητήρες και μικροελεγκτές ή επεξεργαστικές μονάδες που βρίσκονται στο όχημα όσο και σε συγκεκριμένες προδιαγραφές με τις οποίες είναι κατασκευασμένο το οδικό περιβάλλον (σήμανση, διαγράμμιση κλπ). Έτσι και η λειτουργία του οχήματος μας θα βασίζεται τόσο στην ύπαρξη κατάλληλων αισθητήρων και μικροελεγκτή προγραμματισμένου κατάλληλα, όσο και σε συγκεκριμένα χαρακτηριστικά του δρόμου, στον οποίο θα κινείται. Ένα αυτόνομο όχημα, απαιτεί και τις κατάλληλες υποδομές. Το δικό μας όχημα (ένα αστικό λεωφορείο) θα διαθέτει έναν μικροελεγκτή Arduino Uno και με τη βοήθεια δύο αισθητήρων υπερύθρων θα κινείται στο δρόμο ακολουθώντας μία μαύρη λωρίδα. Επιπρόσθετα ο δρόμος μας θα διαθέτει κατάλληλους αισθητήρες, ώστε να εντοπίζει την παρουσία ή όχι επιβατών σε κάποια στάση και θα προσαρμόζει κατάλληλα την διαδρομή του οχήματος μας. 

## Τα οφέλη από την υλοποίηση της.
Πέρα από την ταχύτερη μετακίνηση των ανθρώπων στις μεγάλες πόλεις, η έξυπνη διαχείριση του κυκλοφοριακού φόρτου και η μείωση της απόστασης των διαδρομών των ΜΜΜ όταν αυτό είναι
εφικτό, έχει σαν παράπλευρο όφελος την μείωση των εκπεμπόμενων ρύπων από τα οχήματα και συνολικά την καλύτερη ποιότητα ζωής.



## Λίστα υλικών
Για τις υποδομές του δρόμου (σύστημα των φαναριών κυκλοφορίας, σύστημα ελέγχου στάσεων ΜΜΜ) :
1 πλακέτα Arduino Uno συμβατή κόστος 10 ευρώ
1 BreadBoard Half-Size 400 Tie Point White κόστος 2,5 ευρώ
2 αισθητήρες υπερήχων Ultrasonic Range Finder HC-SR04 κόστος 5 ευρώ
2 έτοιμα "φανάρια" με 3 λαμπτήρες LED κατάλληλου χρώματος το κάθε φανάρι 6 ευρώ
40 καλώδια Αρσενικά-Θηλυκά για τα λαμπάκια LED και τους αισθητήρες υπερήχων. Συνολικό κόστος 3 ευρώ
20 Καλώδια Αρσενικά-Αρσενικά και 20 καλώδια Θηλυκά-Θηλυκά. Συνολικό κόστος 3 ευρώ
1 Stepper Motor 28BYJ-48, 5VDC, κόστος 2,5 ευρώ
1 L298N Dual H-Bridge Motor Controller (for Arduino), κόστος 4 ευρώ
1 Force Sensitive Resistor 0.5" FSR402, κόστος 11 ευρώ

Για το αυτόνομο όχημα που θα κυκλοφορεί στους δρόμους:
1 πλακέτα Arduino Uno (για το όχημα) συμβατή κόστος 10 ευρώ
1 BreadBoard Half-Size 400 Tie Point White κόστος 2,5 ευρώ
2 αισθητήρες TCRT5000 Infrared Sensor Module - Line Track συνολικό κόστος 3 ευρώ
1 2WD Robot Car Kit for Arduino κόστος 11 ευρώ
L298N Dual H-Bridge Motor Controller (for Arduino) κόστος 4 ευρώ

## Συνολικό κόστος:  77,5 ευρώ

# Εκπαιδευτική μεθοδολογία και υλικό
Η υλοποίηση της κατασκευής μας έγινε κάτω από ιδιαίτερες συνθήκες, οι οποίες διαμόρφωσαν υποχρεωτικά την εκπαιδευτική μεθοδολογία μας και το υλικό που χρησιμοποιήθηκε. Οι συνθήκες αυτές ήταν:
1. Δεν επιτρεπόταν οι διαζώσεις συναντήσεις της ομάδας μας, λόγο των μέτρων για την αποτροπή της διάδοσης του κορωναϊού. Η ομάδα μας αποτελούνταν από μαθητές δύο διαφορετικών τμημάτων και η συνάντηση μαθητών από διαφορετικά τμήματα απαγορευόταν.
2. Η διαζώσης λειτουργία των σχολείων διακόπηκε για ένα πολύ μεγάλο χρονικό διάστημα, στο οποίο η ομάδα μας θα έπρεπε να υλοποιήσει την κατασκευή της.

Κάτω από αυτές τις συνθήκες, η ομάδα χωρίστηκε σε 4 μικρότερες υποομάδες, καθεμία από τις οποίες ανέλαβε ένα μέρος της συνολικής κατασκευής. Μάλιστα και οι υποομάδες δεν έκαναν ζωντανές συναντήσεις, αλλά ο καθένας υλοποιούσε το κομμάτι που τον αφορούσε και έδινε το "παραδοτέο" στον επόμενο μαθητή. Η υποστήριξη των μαθητών έγινε με βίντεο όπου ο εκπαιδευτικός επιδείκνυε τα επιμέρους τμήματα της κατασκευής και οδηγίες για την υλοποιησή τους. Υπό αυτές τις συνθήκες οι μαθητές κατέβαλλαν ιδιαίτερα σκληρή προσπάθεια, αφού δεν υπήρζε ζωντανή υποστήριξη και καθοδήγηση στις δραστηριότητες τουυς. Έτσι δημιουργήθηκαν κάποια "κουτιά" με συγκεκριμένο υλικό που άλλαζαν χέρια και βίντεο για κάθε ένα από τα κουτιά με οδηγίες για το τι έπρεπε να κάνουν οι μαθητές με το κουτί που παρέλαβαν.

Ακριβώς γι' αυτό το λόγο το μεγαλύτερο τμήμα του εκπαιδευτικού υλικού που θα δοθεί θα είναι σε μορφή βίντεο και θα ενσωματωθεί στο αρχείο παρόν αρχείο.
## Πρόσθετο υλικό οπως τα αρχεία του κώδικα κλπ θα βρείτε στον φάκελο: Prostheto_Ekpaideytiko_Yliko

Πριν την εκκίνηση για την υλοποίηση του Project μας, υπήρξαν κάποιες προκαταρκτικές δραστηριότητες για την εξοικείωση των μαθητών της ομάδας με την τεχνολογία του Arduino και τις υπόλοιπες συσκευές που χρησιμοποιήθηκαν:
# Βίντεο Προκαταρκτικών Δραστηριοτήτων για την απόκτηση των προαπαιτούμενων γνώσεων από τους μαθητές
 1. https://www.youtube.com/watch?v=oPoGwAIOS1o&list=PL0vH7MNVFZ17XHHP0ncq4Aj53I02Rmfqi&index=18  (Γενική ενημέρωση για τον διαγωνισμό, οδηγίες για το λογισμικό που θα χρειαστούμε)
 2. https://www.youtube.com/watch?v=vrhbYpdbpU4&list=PL0vH7MNVFZ17XHHP0ncq4Aj53I02Rmfqi&index=17 (Ενημέρωση των μαθητών για το υλικό που χρησιμοποιηθεί -πλακέτα Arduino, αισθητήρες κλπ)
 3. https://www.youtube.com/watch?v=V7onTpDkPv0&list=PL0vH7MNVFZ17XHHP0ncq4Aj53I02Rmfqi&index=16  (Οδηγίες για τους μαθητές που πήρανε το Κουτί Α)
 4. https://www.youtube.com/watch?v=1rEiBZRKL54&list=PL0vH7MNVFZ17XHHP0ncq4Aj53I02Rmfqi&index=15  (Οδηγίες για τους μαθητές που πήρανε το Κουτί Β)
 5. https://www.youtube.com/watch?v=7GMOp0mNFmE&list=PL0vH7MNVFZ17XHHP0ncq4Aj53I02Rmfqi&index=13  (Οδηγίες για τους μαθητές που πήρανε το Κουτί Γ)
 
 
 # Βίντεο καθοδήγησης των μαθητών για την υλοποίηση των επιμέρους τμημάτων του Project μας:
 1. https://www.youtube.com/watch?v=5pqW5Wt-Bdc&list=PL0vH7MNVFZ17XHHP0ncq4Aj53I02Rmfqi&index=10  (Γενικές Οδηγίες για την υλοποίηση της κατασκευής. Βίντεο Α)
 2. https://www.youtube.com/watch?v=8CfdFaUW2j4&list=PL0vH7MNVFZ17XHHP0ncq4Aj53I02Rmfqi&index=9   (Γενικές οδηγίες για την υλοποίηση της κατασκευής. Βίντεο Β)
 3. https://www.youtube.com/watch?v=yhwsGgU-TL0&list=PL0vH7MNVFZ17XHHP0ncq4Aj53I02Rmfqi&index=8 (Οδηγίες για το έξυπνο φανάρι. Βίντεο Α)
 4. https://www.youtube.com/watch?v=DQ3uMx235zY&list=PL0vH7MNVFZ17XHHP0ncq4Aj53I02Rmfqi&index=7 (Οδηγίες για το έξυπνο φανάρι. Βίντεο Β)
 5. https://www.youtube.com/watch?v=xegF4cYGTPk&list=PL0vH7MNVFZ17XHHP0ncq4Aj53I02Rmfqi&index=6 (Οδηγίες για την κατασκευή του ρομποτικού οχήματος. Βίντεο Α)
 6. https://www.youtube.com/watch?v=tqsUokcHtIQ&list=PL0vH7MNVFZ17XHHP0ncq4Aj53I02Rmfqi&index=5 (Οδηγίες για την κατασκευή του ρομποτικού οχήματος. Βίντεο Β)
 7. https://www.youtube.com/watch?v=9ov5fM8uYtg&list=PL0vH7MNVFZ17XHHP0ncq4Aj53I02Rmfqi&index=3 (Οδηγίες για τον αυτοματισμό της μαύρης γραμμής)
 8. https://www.youtube.com/watch?v=LLBZSPDhGas&list=PL0vH7MNVFZ17XHHP0ncq4Aj53I02Rmfqi&index=1 (Οδηγίες για την κατασκευή του σκηνικού)

